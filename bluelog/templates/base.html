
<!DOCTYPE html>
<html lang="en">
<head>
    <style>
        div {
            position: absolute;
            top: 25%;
            left: 50%;
            margin: -150px 0 0 -200px;
            width: 400px;
            height: 500px;
            border: 1px solid red;
        }
        p{
            text-align: center;
            line-height:10px
        }
    </style>
</head>
<body>
<div>
<p>春江花月夜</p>
<p></p>
<p>春江潮水连海平，海上明月共潮生。</p>
<p>滟滟随波千万里，何处春江无月明！</p>
<p>江流宛转绕芳甸，月照花林皆似霰；</p>
<p>空里流霜不觉飞，汀上白沙看不见。</p>
<p>江天一色无纤尘，皎皎空中孤月轮。</p>
<p>江畔何人初见月？江月何年初照人？</p>
<p>人生代代无穷已，江月年年望相似。</p>
<p>不知江月待何人，但见长江送流水。</p>
<p>白云一片去悠悠，青枫浦上不胜愁。</p>
<p>谁家今夜扁舟子？何处相思明月楼？</p>
<p>可怜楼上月徘徊，应照离人妆镜台。</p>
<p>玉户帘中卷不去，捣衣砧上拂还来。</p>
<p>此时相望不相闻，愿逐月华流照君。</p>
<p>鸿雁长飞光不度，鱼龙潜跃水成文。</p>
<p>昨夜闲潭梦落花，可怜春半不还家。</p>
<p>江水流春去欲尽，江潭落月复西斜。</p>
<p>斜月沉沉藏海雾，碣石潇湘无限路。</p>
<p>不知乘月几人归，落月摇情满江树。</p>



</div>


</body>
</html>